Melih Mahmutluoğlu: "Farklı Kazandığımız İçin Mutluyuz"

Fenerbahçe Doğuş'un kaptanı Melih Mahmutoğlu, Galatasaray Odeabank'ı farklı yendikleri için mutlu olduklarını söyledi.

Fenerbahçe Doğuş, Tahincioğlu Basketbol Süper Ligi'nin 4. haftasında deplasmanda mücadele ettiği Galatasaray Odeabank'ı 83-62 yendi. Mücadele sonrasında basın toplantısında açıklamalarda bulunan Fenerbahçe'nin kaptanı Melih Mahmutoğlu, "Zorlu bir haftadan sonra bu maça çıktık. Panathinaikos maçını son topta kaybettik. Zorlu bir deplasmandan geldik. Derbi oynuyoruz. Değeri her zaman yüksek. Yorgunluk da var. Maçı istediğimiz gibi götürdük. Top çalmaları ilk yarı istediğimiz seviyede tuttuk. Geçen haftaya göre normal bir hafta bizi bekliyor. Mutluyuz. Farklı kazandık. Gönül ister ki seyircili oynamak. Önemli olan kazanmaktı. Farklı kazandığımız için mutluyuz. Galatasaray'ı tebrik ediyorum" şeklinde konuştu. - İSTANBUL

Bilyoner.com Kadınlar Basketbol Süper Ligi

alon: Antakya

Hakemler: Uğur Özen, Sinem Tetik, Hüseyin Çelik

Hatay Büyükşehir Belediyespor: Özge Yavaş 9, Paris 17, Mitchell 35, Hülya Çoklar 4, Devran Tanaçan, Bahar Öztürk 10, Merve Aydın, Abdelkader 12, Mrcheva 3

Canik Belediyespor: Saadet Aysu Keskin 3, White 14, Yasemin Begüm Dalgalar 4, Saynur Tozlu 3, Putnina 11, Murphy 14, Gizem Yavuz 10, Warley 23

1. Periyot: 14-17

Devre: 33-37

3. Periyot: 53-57

Normal süre: 76-76

Bilyoner.com Kadınlar Basketbol Süper Ligi'nin 4. haftasında normal süresi 76-76 biten ve uzatmaya giden maçta Hatay Büyükşehir Belediyespor, sahasında Canik Belediyespor'u 90-82 yendi.

Ampute Futbolda Türkiye Kupası Osmanlı'nın

Ampute Futbol Türkiye Kupası'nı, Osmanlı Engelliler Spor Kulübü kazandı.

Ankara 19 Mayıs Spor Kompleksi'ndeki dış sahada yapılan final maçında başkent ekibi, Yeditepe Engelliler Spor Kulübü'ne 3-0 üstünlük sağlayarak kupanın sahibi oldu.

Karşılaşmanın ardından düzenlenen törende Osmanlı Engelliler Spor Kulübü'ne kupasını, Türkiye Bedensel Engelliler Spor Federasyonu Başkanı Arif Ümit Uztürk verdi.

Kupada üçüncülük maçında ise TSK Rehabilitasyon Merkezi Engelliler Spor Kulübü, Pendik Engelliler Spor Kulübü'nü 3-0 yendi.

İşitme Engelli Milli Futbol Takımımız, İngiltere'yi 5-0 Mağlup Etti

İşitme Engelliler Milli Futbol Takımı, 2019 Avrupa Şampiyonası elemelerinde B Grubu'ndaki ilk maçında, İngiltere'yi 5-0 mağlup etti.
İNGİLTERE'YE 5 GOL ATTILAR

Antalya Stadı'ndaki mücadelede İşitme Engelliler Milli Takımı, atak bir futbol ortaya koydu. Milliler, 12 ve 80. dakikada Hüseyin Er, 40 ve 71. dakikada Fırat Kaya ve 79. dakikada Eşref Metin Su'nun golleriyle İngiltere'yi 5-0 yenerek gruptaki ilk maçında 3 puan almayı başardı.
Karşılaşmayı Antalya Valisi Münir Karaloğlu, Antalya Büyükşehir Belediye Başkanı Menderes Türel ile yaklaşık 8 bin Antalyalı sporsever izledi.
Öte yandan, ay-yıldızlı ekip sahaya "Cumhuriyetimizin 94. Yılı Kutlu Olsun" pankartıyla çıktı.
İKİNCİ MAÇ ÇEKYA İLE OYNANACAK

Tek devreli lig usulüne göre 18 takımın üçerli 6 grupta mücadele ettiği elemelerde, ilk 2'ye girenler finallere yükselecek, sonuncular ise gelecek yıl ekim ayında play-off'ta karşılaşacak.
Türkiye, B Grubu'ndaki ikinci ve son maçını 17 Haziran 2018'de Çekya ile deplasmanda oynayacak.
İşitme Engelliler 2019 Avrupa Futbol Şampiyonası Finalleri'ne Yunanistan ev sahipliği yapacak.
İŞİTME ENGELLİ ÇİFTTEN TAKIMA DESTEK

İşitme engelli Kübra Yılmaz-Mehmet Öz çifti gelinlik ve damatlıkla karşılaşma öncesinde sahaya çıktı.
Taraftarları selamlayan çift, gazetecilere yaptıkları açıklamada, milli takımı desteklemek için düğünden maça geldiklerini ifade ederek, ay-yıldızlı ekibe başarı diledi.